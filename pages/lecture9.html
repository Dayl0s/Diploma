<!DOCTYPE html>
<html>

<head>
    <title>Лекція №9</title>
    <link rel="icon" href="../logo.png" type="image/png">
    <meta charset="utf-8">
    <meta name="viewport" content="width=device-width, initial-scale=1.0, maximum-scale=1.0, user-scalable=no">
    <link href="../styles/layout.css" rel="stylesheet" type="text/css" media="all">
</head>

<body id="top">
    </div>
    <div class="wrapper row1">
        <nav id="mainav" class="hoc clear">
            <ul class="clear">
                <li><a href="../index.html">Головна</a></li>
                <li class="active"><a class="drop" href="#">Лекції</a>
                    <ul>
                        <li><a href="lecture1.html">Лекція №1</a></li>
                        <li><a href="lecture2.html">Лекція №2</a></li>
                        <li><a href="lecture3.html">Лекція №3</a></li>
                        <li><a href="lecture4.html">Лекція №4</a></li>
                        <li><a href="lecture5.html">Лекція №5</a></li>
                        <li><a href="lecture6.html">Лекція №6</a></li>
                        <li><a href="lecture7.html">Лекція №7</a></li>
                        <li><a href="lecture8.html">Лекція №8</a></li>
                        <li class="active"><a href="lecture9.html">Лекція №9</a></li>
                    </ul>
                </li>
                <li>
                    <a class="drop" href="#">Самостійні</a>
                    <ul>
                        <li><a href="task1.html">Самостійна робота №1</a></li>
                        <li><a href="task2.html">Самостійна робота №2</a></li>
                        <li><a href="task3.html">Самостійна робота №3</a></li>
                        <li><a href="task4.html">Самостійна робота №4</a></li>
                        <li><a href="task5.html">Самостійна робота №5</a></li>
                        <li><a href="task6.html">Самостійна робота №6</a></li>
                        <li><a href="task7.html">Самостійна робота №7</a></li>
                        <li><a href="task8.html">Самостійна робота №8</a></li>
                        <li><a href="task9.html">Самостійна робота №9</a></li>
                    </ul>
                </li>
                <li><a class="drop" href="#">Практичні</a>
                    <ul>
                        <li><a href="pract1.html">Практична робота №1</a></li>
                        <li><a href="pract2.html">Практична робота №2</a></li>
                    </ul>
                </li>
                <li>
                    <a class="drop" href="#">Семінари</a>
                    <ul>
                        <li><a href="seminar1.html">Семінарське заняття №1</a></li>
                        <li><a href="seminar2.html">Семінарське заняття №2</a></li>
                        <li><a href="seminar3.html">Семінарське заняття №3</a></li>
                    </ul>
                </li>
                <li><a href="../exam.html">Питання до екзамену</a></li>
                <li><a href="../references.html">Список літератури</a></li>
                <li><a href="../about.html">Про сайт</a></li>
            </ul>
        </nav>
    </div>
    <div class="wrapper row2">
        <div id="breadcrumb" class="hoc clear">
            <ul>
                <li><a href="../index.html">Головна</a></li>
                <li><a href="#">Лекції</a></li>
                <li><a href="lecture9.html">Лекція №9</a></li>
            </ul>
            <h1>Лекція №  9. Фінансове планування, його сутність, призначення, структура</h1>
        </div>
    </div>
    <div class="wrapper row3">
        <main class="hoc container clear">
            <div class="content">
                <h2><b>План</b></h2>
                <p>1. Зміст, завдання та принципи фінансового планування.</p>
                <p>2. Методи фінансового планування.</p>
                <p>3. Зміст і структура фінансового плану підприємства.</p>
                <h2><b>1. Зміст, завдання та принципи фінансового планування</b></h2>
                <p>Фінансовий стан підприємств залежить від результатів їхньої фінансово-господарської діяльності, котрі, своєю чергою, визначаються ефективністю управління ними. Однією з функцій управління, які обумовлюють його ефективність, є планування.</p>
                <p>Можливість і необхідність планування як певного виду діяльності управлінського персоналу визначаються загальними умовами господарювання. За допомогою планування зводиться до мінімуму невизначеність ринкового середовища та його негативні наслідки для суб’єкта господарювання.</p>
                <p>Нині роль фінансового планування принципово зросла. Підприємства зацікавлені в тому, щоб реально оцінювати свій теперішній фінансовий стан та на найближчу перспективу, з метою досягнення успіху в господарській діяльності і своєчасного виконання зобов’язань перед бюджетом, соціальними фондами, банками та іншими контрагентами.</p>
                <p>У загальному плануванні розвитку підприємств істотну роль відіграє фінансове планування. Ефективне управління фінансами підприємства можливе тільки за умови планування всіх фінансових потоків, процесів і відносин підприємства. Обґрунтування показників фінансових операцій, як і результативність багатьох господарських рішень, досягається в процесі фінансового планування і прогнозування. Ці два дуже близькі поняття в економічній літературі та на практиці часто ототожнюються. Фактично фінансове прогнозування може передувати плануванню і оцінювати численні варіанти (відповідно, визначати можливості управління рухом фінансових ресурсів на макро- і мікрорівнях).</p>
                <p>За допомогою фінансового планування конкретизуються прогнози, визначаються конкретні шляхи, показники, взаємозв’язані завдання, послідовність їх реалізації, а також методи, які сприяють досягненню вибраної мети.</p>
                <p><b>Фінансове планування</b> - це науковий процес обґрунтування на певний період руху фінансових ресурсів підприємства і відповідних фінансових відносин. Об’єктом планування виступає діяльність підприємства. Для формування і використання різноманітних фондів коштів визначається рух ресурсів, фінансові відносини та нові вартісні пропорції.</p>
                <p><b>Фінансове планування</b> - це процес визначення обсягу фінансових ресурсів за джерелами формування і напрямами їх цільового використання згідно з виробничими та маркетинговими показниками діяльності підприємства у плановому періоді.</p>
                <p><i>Фінансове планування є неодмінним елементом управління.</i></p>
                <p>Якщо фінанси охоплюють усі аспекти діяльності підприємств, то фінансове планування виражає їх у відповідних фінансових показниках, що використовуються в управлінні економікою. Без фінансового планування неможливо досягти рівня управління економікою, що забезпечить підприємству підвищення ефективності, успіх на ринку, розширення матеріальної бази, успішне вирішення соціальних питань і матеріального стимулювання працівників. З огляду на це в умовах ринку потрібен значно вищий, ніж існує нині, науково обґрунтований рівень планування фінансово-господарської діяльності підприємств.</p>
                <p><u>Призначення фінансового планування</u> полягає у визначенні сукупної потреби підприємства в такій кількості фінансових ресурсів, щоби забезпечувалося фінансування розширення виробництва, виконання фінансово-кредитних зобов’язань перед бюджетом, банками тощо, розв’язання соціальних завдань і матеріального стимулювання працівників підприємства. Крім того, фінансове планування сприяє запобіганню понаднормативних і понад планових витрат товарно-матеріальних цінностей і фінансових ресурсів як за окремими видами заходів, так і по підприємству загалом.</p>
                <p><u>Об’єктом фінансового планування</u> є доходи і накопичення, їх формування і розподіл, відносини з ланками фінансово-кредитної системи, фонди коштів, їх формування та використання, капітальні вкладення й оборотні активи, планування їх обсягів і джерел фінансування, визначення джерел фінансування соціальної і культурно-побутових сфер підприємства.</p>
                <p><b>Основні завдання фінансового планування:</b></p>
                <p>- визначення джерел та обсягів фінансових ресурсів відповідно до потреб підприємства;</p>
                <p>- виявлення резервів збільшення фінансових ресурсів;</p>
                <p>- раціональний розподіл отримуваних прибутків і накопичень за каналами їх використання;</p>
                <p>- визначення шляхів ефективного вкладення капіталу, оцінювання раціональності його використання;</p>
                <p>- фінансовий контроль за формуванням та використанням фінансових ресурсів і коштів;</p>
                <p>- встановлення раціональних фінансових відносин з бюджетом, банками та іншими підприємствами;</p>
                <p>- дотримання інтересів акціонерів та інших інвесторів;</p>
                <p>- контроль за фінансовим станом, платоспроможністю і кредитоспроможністю підприємства;</p>
                <p>- посилення ролі фінансового планування в управлінні виробництвом і підвищенні його ефективності.</p>
                <p><u>Значення фінансового планування для підприємства полягає в тому, що воно:</u></p>
                <p>- втілює визначені стратегічні цілі в форму конкретних фінансових показників;</p>
                <p>- забезпечує фінансовими ресурсами закладені в плані виробництва економічні пропорції розвитку;</p>
                <p>- надає можливості визначення життєздатності фінансових проектів;</p>
                <p>- слугує інструментом отримання фінансової підтримки зовнішніх інвесторів.</p>
                <p><b>Фінансове планування дає змогу отримати відповіді на такі конкретні питання:</b></p>
                <p>- які грошові кошти може мати підприємство у своєму розпорядженні;</p>
                <p>- які джерела їх надходження;</p>
                <p>- чи достатньо засобів для виконання запланованих завдань;</p>
                <p>- яка частина коштів має бути перерахована до бюджету, позабюджетних фондів, банкам та іншим кредиторам;</p>
                <p>- як мусить здійснюватися розподіл прибутку на підприємстві;</p>
                <p>- як забезпечується реальна збалансованість планових витрат і доходів підприємства на принципах самоокупності та самофінансування.</p>
                <p>Фінансове планування пов’язане з плануванням виробничої діяльності підприємства. Показники всіх планових фінансових інструментів ґрунтуються на планах з обсягу виробництва, асортименту товарів і послуг, собівартості продукції. Вони мають створювати належні фінансові умови для успішного виконання цих планів.</p>
                <p>Принципи фінансового планування визначають характер і зміст цього виду управлінської діяльності.</p>
                <p><b>Основними принципами фінансового планування:</b></p>
                <p>- наукова обґрунтованість, яка передбачає проведення розрахунків фінансових показників на основі певних методик з урахуванням кращого досвіду; використання засобів обчислювальної техніки, економіко-математичних методів, які передбачають багатоваріантність розрахунків і вибір найоптимальнішого з них;</p>
                <p>- єдність фінансових планів полягає в єдності фінансової політики, єдиному підході до розподілу фінансових ресурсів, єдиній методології розрахунку фінансових показників та ін.;</p>
                <p>- безперервність, яка означає взаємозв’язок довгострокових (перспективних), поточних і оперативних фінансових планів;</p> 
                <p>- стабільність, тобто незмінність показників фінансових планів;</p>  
                <p>- принцип фінансового співвідношення строків (золоте банківське правило);</p>
                <p>- отримання і використання коштів має здійснюватися у встановлені строки, тобто капітальні вкладення з тривалими строками окупності треба фінансувати довгостроковими залученими коштами;</p>
                <p>- принцип платоспроможності - планування грошових коштів має постійно забезпечувати платоспроможність підприємства. В такому разі у підприємства має бути достатньо ліквідних коштів для забезпечення погашення короткострокових зобов’язань;</p>
                <p>- принцип рентабельності капіталовкладень - для капіталовкладень слід вибрати найдешевші способи фінансування (фінансовий лізинг, інвестиційний селенг та ін.);</p>
                <p>- принцип збалансованості ризиків - особливо ризикові довгострокові інвестиції доцільно фінансувати власними коштами;</p>
                <p>- принцип пристосування до потреб ринку - для підприємства важливо враховувати кон’юнктуру ринку та свою залежність від надання кредитів;</p>
                <p>- принцип максимальної рентабельності - доцільно вибирати ті капіталовкладення, які забезпечують максимальну рентабельність.</p>
                <p>Принципи фінансового планування діяльності підприємства визначають <b>характер і зміст планування:</b></p>
                <p>1. Виділення пріоритетів: у фінансовому плануванні потрібно виокремити найбільш суттєві зв’язки і залежності об’єднати їх у модулі, які би враховували сфери фінансової діяльності підприємства і які були б структурними елементами єдиного плану. Такий підхід дає змогу розбити процес фінансового планування на окремі планові розрахунки і спростити процес розробки і реалізації плану, а також контролю за його виконанням.</p>
                <p>2. Забезпечення фінансової безпеки: фінансове планування мусить враховувати фінансові ризики, пов’язані з прийняттям фінансових рішень, а також можливості їх виключення або зниження.</p>
                <p>3. Оптимізація: фінансове планування має забезпечити вибір допустимих і найкращих з точки зору обмежень альтернатив використання фінансових ресурсів.</p>
                <p>4. Координація та інтеграція: у фінансовому плануванні належить враховувати інтеграцію різних сфер діяльності підприємства. Фінансові плани окремих підрозділів підприємства мають розроблятись у взаємозв’язку. Будь-які зміни в фінансових планах одних структурних підрозділів повинні бути відображені в планах інших. Взаємозв’язок і одночасність - основні ознаки координації фінансового планування на підприємстві.</p>
                <p>5. Впорядкування: за допомогою фінансового планування створюється єдиний порядок дій всіх працівників і підрозділів підприємства.</p>
                <p>6. Контроль: фінансове планування дає можливість налагодити ефективну систему контролю за діяльністю, аналіз роботи всіх підрозділів підприємства.</p>
                <p>7. Документування: фінансове планування забезпечує задокументоване подання процесу фінансово-господарської діяльності підприємства.</p>
                <h2><b>2. Методи фінансового планування</b></h2>
                <p><b>Методи фінансового планування</b> - це конкретні способи планових розрахунків. Планування фінансових показників здійснюється за допомогою кількох методів. До них належать:</p>
                <p><u>1) балансовий;</u></p>
                <p><i>Балансовий метод</i> - полягає в тому, що балансуються не тільки підсумкові показники доходів і витрат, а для кожної статті витрат зазначаються конкретні джерела покриття. Застосовується при прогнозі надходжень і виплат їх грошових фондів, квартального плану доходів та витрат, платіжного календаря та ін.</p>
                <p><u>2) нормативний;</u></p>
                <p><i>Нормативний</i> - полягає в тому, що на основі встановлених норм та техніко-економічних нормативів (ставки податків, ставки тарифів, зборів та внесків, норми амортизаційних відрахувань, норми оборотних коштів) розраховується потреба господарського суб'єкта у фінансових ресурсах та визначаються джерела цих ресурсів.</p>
                <p><u>3) розрахунково-аналітичний;</u></p>
                <p><i>Розрахунково-аналітичний</i> - планові показники розраховуються на основі аналізу фактичних фінансових показників, які беруться за базу, та індексів їх зміни у плановому періоді.</p>
                <p><u>4) оптимізація планових розрахунків;</u></p>
                <p><i>Оптимізація планових розрахунків</i> - полягає у складанні кількох варіантів планових розрахунків. З метою отримання найоптимальнішого варіанта планових рішень проводять їх оптимізацію. Для цього можуть використовуватись <u>різні критерії вибору:</u></p>
                <p>- максимум прибутку на грошову одиницю вкладеного капіталу;</p>
                <p>- мінімум фінансових витрат;</p>
                <p>- мінімум поточних витрат;</p>
                <p>- мінімум вкладень капіталу за максимально ефективного результату;</p>
                <p>- максимум абсолютної суми одержаного прибутку.</p>
                <p><u>5) економіко-математичне моделювання.</u></p>
                <p><i>Економіко-математичне моделювання</i> - дає змогу знайти кількісне вираження взаємозв'язків між фінансовими показниками та факторами, які їх визначають. Економіко-математична модель - це точний математичний опис факторів, які характеризують структуру та закономірності зміни даного економічного явища і здійснюються за допомогою математичних прийомів.</p>
                <h2><b>3. Зміст і структура фінансового плану підприємства</b></h2>
                <p><b>Основними стадіями (етапами) фінансового планування є:</b></p>
                <p>- аналіз надходження і витрат фінансових ресурсів за їх видами і загалом за попередній звітний період;</p>
                <p>- складання проекту фінансового плану на запланований рік;</p>
                <p>- розгляд і затвердження фінансових планів;</p>
                <p>- виконання фінансових планів.</p>
                <p><b>Головною метою</b> складання фінансового плану є взаємоузгодження доходів і витрат у плановому періоді. В разі перевищення доходів над витратами сума перевищення направляється до резервного фонду.</p>
                <p>У процесі фінансового планування визначаються майбутні фінансові потреби, тобто коли і які саме кошти будуть потрібні підприємцю у плановому періоді.</p>
                <p><b>Фінансовий план</b> - це документ, що характеризує спосіб досягнення фінансових цілей підприємства і пов’язує його доходи та витрати. В процесі фінансового планування:</p>
                <p>а) ідентифікуються фінансові цілі та орієнтири підприємства;</p>
                <p>б) встановлюється міра відповідності цих цілей поточному фінансовому стану підприємства;</p>
                <p>в) окреслюється послідовність дій із досягнення поставлених цілей.</p>  
                <p><b>Призначення фінансового плану</b> полягає у визначенні обсягу фінансових результатів, а також сукупної потреби підприємства у певних розмірах фінансових ресурсів, необхідних для фінансування передбачених обсягів розширення виробництва, виконання фінансово-кредитних зобов’язань, розв’язання соціальних завдань і матеріального стимулювання працівників підприємства.</p>
                <p><b>Необхідність фінансового плану</b> полягає в тому, щоби дати можливість керівництву підприємства дістати уявлення про те, який обсяг фінансових результатів підприємство планує отримати у плановому році, які фінансові ресурси, у яких обсягах і звідки надходять, на які цілі вони витрачаються, виявити резерви збільшення власних фінансових ресурсів, здійснювати режим економії та контроль за цільовим використанням коштів.</p>
                <p>Фінансовий план слугує неодмінною умовою раціональної організації роботи на всіх ділянках фінансово-господарської діяльності підприємства.</p>
                <p>Розрізняють два види фінансових планів: довгостроковий і короткостроковий. Основне цільове призначення першого – встановлення допустимих із погляду фінансової стійкості темпів розширення підприємства; метою другого є забезпечення постійної платоспроможності підприємства.</p>
                <p><b>Етапи процесу фінансового планування охоплюють:</b></p>
                <p>а) аналіз фінансового становища підприємства;</p>
                <p>б) складання прогнозних кошторисів і бюджетів;</p>
                <p>в) визначення потреби підприємства у фінансових ресурсах;</p>
                <p>г) прогнозування структури джерел фінансування;</p>
                <p>ґ) створення і підтримка дієвої системи контролю та управління;</p>
                <p>д) розробка процедури внесення змін до системи планів.</p>
                <p>Із позиції практики рекомендується готувати декілька варіантів фінансового плану: песимістичний, найбільш вірогідний та оптимістичний.</p>
                <p><u>Під час підготовки фінансового плану потрібно враховувати:</u></p>
                <p>- наявність обмежень, із якими стикається підприємство (вимоги з охорони довкілля; вимоги ринку за обсягом, структурою та якістю продукції; технічні, технологічні і кадрові особливості певного підприємства);</p>
                <p>- дисциплінуючу роль плану для роботи фінансового менеджера;</p>
                <p>- умовність будь-яких планів через природну невизначеність розвитку економічної ситуації в глобальному і локальному масштабах.</p>
                <p><b>Мета фінансового плану</b> полягає у визначенні обсягу фінансових результатів, а також сукупної потреби підприємства у певних розмірах фінансових ресурсів, потрібних для фінансування передбачених обсягів розширення виробництва, виконання фінансово-кредитних зобов’язань, розв’язання соціальних завдань і матеріального стимулювання працівників підприємства.</p>
                <p>Фінансовий план кожне підприємство складає самостійно за встановленою формою.</p>
                <p><b>Фінансовий план державного підприємства має дві частини:</b></p>
                <p>1. Формування чистого прибутку.</p>
                <p>2. Джерела формування і надходження коштів та напрямки їх використання.</p>
                <p><i>У першій частині</i> фінансового плану передбачається розрахунок фінансових результатів від усіх видів діяльності підприємства, а також чистого прибутку і його розподіл.</p>
                <p><i>Друга частина</i> фінансового плану містить сім розділів:</p>
                <p>1. Джерела формування і надходження коштів.</p>
                <p>2. Приріст активів підприємства.</p>
                <p>3. Повернення залучених коштів.</p>
                <p>4. Витрати, пов’язані з внесенням обов’язкових платежів до бюджету і державних цільових фондів.</p>
                <p>5. Покриття збитків минулих періодів.</p>
                <p>6. Елементи операційних витрат.</p>
                <p>7. Розрахунок податку на додану вартість.</p>
                <p><b>Питання для самоконтролю:</b></p>
                <p>1. Розкрийте сутність фінансового планування.</p>
                <p>2. Перелічіть основні принципи та завдання фінансового планування.</p>
                <p>3. Що є вихідними передумовами складання фінансового плану?</p>
                <p>4. З’ясуйте методи фінансового планування.</p>
                <p>5. Опишіть основні розділи фінансового плану підприємства.</p>
                <p><b>Література: </b></p>
                <p>1. Фінанси підприємств: навч. посібник / За ред. Г. Я. Аніловської, І. Б. Висоцької. Львів: ЛьвДУВС, 2018., с. 352-372.</p>
            </div>
        <nav class="pagination">
            <ul>
                <li><a href="lecture8.html">&laquo;</a></li>
                <li><a href="lecture1.html">1</a></li>
                <li><a href="lecture2.html">2</a></li>
                <li><a href="lecture3.html">3</a></li>
                <li><a href="lecture4.html">4</a></li>
                <li><a href="lecture5.html">5</a></li>
                <li><a href="lecture6.html">6</a></li>
                <li><a href="lecture7.html">7</a></li>
                <li><a href="lecture8.html">8</a></li>
                <li class="current"><a href="lecture9.html">9</a></li>
                <li><a href="lecture1.html">&raquo;</a></li>
            </ul>
        </nav>
    </div>
    </main>
    </div>
</body>

</html>
